## Δημιούργησε ένα γαλήνιο λιβάδι

--- task ---

Άνοιξε το αρχικό έργο Scratch είτε σε σύνδεση στη διεύθυνση [scratch.mit.edu/projects/394002357](https://scratch.mit.edu/projects/394002357){:target="_blank"} ή κατέβασε το έργο εκκίνησης από την διεύθυνση [rpf.io/p/el-GR/mindful-meadow-on](https://rpf.io/p/el-GR/mindful-meadow-go)

--- /task ---

Θα πρέπει να δεις ένα λιβάδι σε ένα δάσος, με ένα μόνο μεγάλο λουλούδι στη μέση της σκηνής. Υπάρχει επίσης μια μπάρα κύλισης στη σκηνή που τελικά θα ελέγχει τον αριθμό των λουλουδιών που βλέπεις.

--- task ---

Το λουλούδι είναι πολύ μεγάλο, οπότε το πρώτο πράγμα που πρέπει να κάνεις είναι να αλλάξεις το μέγεθός του. Πρόσθεσε αυτά τα μπλοκ στο αντικείμενο του λουλουδιού.

```blocks3
when flag clicked
set size to [5] %
```

Κάνε κλικ στην πράσινη σημαία για να δεις το νέο μέγεθος του λουλουδιού σου.

--- /task ---

--- task ---

Τώρα πρέπει να δημιουργήσεις περισσότερα λουλούδια. Υπάρχει μια μεταβλητή `λουλούδια`{:class="block3variables"} που ελέγχεται από την μπάρα κύλισης στη σκηνή. Μπορεί να ορίσει τον αριθμό των λουλουδιών. Μπορείς να χρησιμοποιήσεις τα παρακάτω μπλοκ για να δημιουργήσεις κλώνους του λουλουδιού σου.

```blocks3
when flag clicked
set size to [5] %
+ repeat (λουλούδια)
+ create clone of (myself v)
```

--- /task ---

Εάν κάνεις κλικ στην πράσινη σημαία, πιθανότατα δεν θα δεις τίποτα να συμβαίνει. Αυτό συμβαίνει επειδή όλοι οι κλώνοι δημιουργούνται στην ίδια θέση με το αρχικό λουλούδι.

--- task ---

Όταν δημιουργείται ένας κλώνος, πρέπει να πηγαίνει σε τυχαία θέση.

```blocks3
when I start as a clone
go to (random position v)
```

Μην ξεχάσεις να προσαρμόσεις την μπάρα κύλισης, για να αλλάξεις τον αριθμό των λουλουδιών που θέλεις.

--- /task ---

Προς το παρόν, τα λουλούδια θα εμφανιστούν σε όλη τη σκηνή, οπότε μερικά μοιάζουν σαν να είναι στον ουρανό. Αυτό μπορεί να επιδιορθωθεί διασφαλίζοντας ότι η θέση των λουλουδιών `y`{:class="block3motion"} είναι πάντα κάτω από το μεγάλο βράχο.

--- task ---

Πρόσθεσε αυτά τα μπλοκ για να συνεχίσεις να μετακινείς τα λουλούδια σε τυχαία θέση, έως ότου είναι κάτω από `-60`{:class="block3motion"} στον άξονα `y`{:class="block3motion"}.

```blocks3
when I start as a clone
go to (random position v)
+ repeat until <(y position) < (-60)>
+ go to (random position v)
```

--- /task ---

Τα λουλούδια φαίνονται λίγο ανιαρά προς στιγμήν, καθώς όλα έχουν το ίδιο μέγεθος και το ίδιο χρώμα. Μπορείς να χρησιμοποιήσεις ένα μπλοκ γεννήτριας τυχαίων αριθμών για να το διορθώσεις.

--- task ---

Πρόσθεσε αυτά τα μπλοκ για να αλλάξεις το `χρώμα`{:class="block3looks"} και το `μέγεθος`{:class="block3looks"} των λουλουδιών, χρησιμοποιώντας το μπλοκ `τυχαία επιλογή`{:class="block3operators"}.

```blocks3
when I start as a clone
go to (random position v)
repeat until <(y position) < (-60)>
go to (random position v)
+ change size by (pick random (-10) to (10)
+ change (color v) effect by (pick random (1) to (100))
```

--- /task ---

Τώρα μπορείς να παίξεις λίγο με τους αριθμούς για να πάρεις διαφορετικά μεγέθη, εφέ χρώματος και αριθμούς λουλουδιών.

Ίσως θέλεις επίσης να προσθέσεις μερικά ακόμη πράγματα στο λιβάδι σου. Τι θα έλεγες για την προσθήκη μερικών μελισσών ή μερικών τυχαίων κουνελιών; Ή ακόμη και να αλλάξεις το σκηνικό σε έναν νυχτερινό ουρανό και να προσθέσεις αστέρια και πλανήτες αντί για λουλούδια;

***

Το έργο αυτό μεταφράστηκε από τους εθελοντές:

Ευστάθιος Ιωσηφίδης
Κυριακή Ιντζεΐδου

Χάρη στους εθελοντές, μπορούμε να δώσουμε σε ανθρώπους σε όλο τον κόσμο την ευκαιρία να μάθουν στη γλώσσα τους. Μπορείτε να μας βοηθήσετε να προσεγγίσουμε περισσότερους ανθρώπους μεταφράζοντας εθελοντικά - περισσότερες πληροφορίες στο [rpf.io/translate](https://rpf.io/translate).




